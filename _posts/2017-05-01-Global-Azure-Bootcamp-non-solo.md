---
layout: post
title:  "Global Azure Bootcamp 2017 e non solo..."
comments: true
categories: Technology Talk Conferences
---

La scorsa settimana ho avuto il piacere e l'onore di partecipare al Global Azure Bootcamp a Pordenone organizzato dagli amici di [Innova](https://www.facebook.com/1nn0va). 
Un evento sul cloud, un evento su Azure. Un evento ricco di spunti interessanti e anche la consueta occasione per rivedere vecchi amici e incontrarne di nuovi.

Nel corso della mattinata ho avuto l'occasione di parlare di [docker](https://www.docker.com/) e di come sfruttare i servizi messi a disposizione da Azure per poter ottimizzare "l'esperienza del dev" nel corso di tutto il ciclo di sviluppo di un'applicazione.  
Abbiamo quindi parlato di [Azure Container Registry](https://azure.microsoft.com/en-us/services/container-registry/) per la persistenza e la gestione delle immagini docker prodotte. Abbiamo visto [Azure Container Service](https://azure.microsoft.com/en-us/services/container-service/) come piattaforma per il deploy e la gestione di un cluster docker, con [Docker Swarm](https://docs.docker.com/engine/swarm/). Abbiamo "chiuso il cerchio" definendo una pipeline di CI/CD con [Visual Studio Team Services](https://www.visualstudio.com/team-services/): dalla modifica del codice, al deploy in un click.

Questa volta non ero il solo (pazzo?) a parlare di docker :)
[Maksim Sinik](http://www.sinik.it/) ha tenuto un bellissimo talk su [kubernetes](https://kubernetes.io/) e sulla sua intgrazione con Azure Container Service.

La sensazione è che in Italia si parli, e soprattutto si utilizzi, ancora poco docker. Attenzione, non è sicuramente la panacea a tutti i mali: se una codebase è un colabrodo, con docker la situazione non migliora, anzi...  
Ma non si può pensare di vivere in "questo mondo" e non essere a conoscenza di questo potente strumento (my 2 cents)

Ed ora? Non ci si ferma mai...la prossima settimana, con gli amici di [UgiDotNet](www.ugidotnet.org) saremo a Milano con un [evento](http://www.ugidotnet.org/eventi/56/Join-the-Expert-Cloud-Day) interamente dedicato al cloud.  
L'agenda non è per nulla male e copre diversi aspetti dell'ecosistema "cloud": dai dati alla parte compute, dai container alle strategie di migrazione...insomma tutti gli ingredienti per trasformare una semplice giornata in una giornata interessante e proficua.

Insomma...vi aspetto!!!
